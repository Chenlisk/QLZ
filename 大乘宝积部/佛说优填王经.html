<!DOCTYPE html>
<html>
<head>
<meta name="renderer" content="webkit">
<meta http-equiv="Content-Type" content="text/html; charset=utf-8" />
<meta name='viewport'
	content="width=device-width,initial-scale=1,maximum-scale=1,user-scalable=no">
<meta http-equiv="X-UA-Compatible" content="IE=edge,Chrome=1" />
<meta http-equiv="X-UA-Compatible" content="IE=9" />


<title>佛说优填王经 | 乾隆大藏经-地藏论坛</title>
<meta name="keywords" content="" />
<meta name="description" content="" />
<script>
    var _ROOT_='';
    var _STATIC_='/Public/static';
    var _PLUGIN_='__PLUGIN__';
    var _JS_='/Public/Home/js';
    var _IMG_='/Public/Home/img';
    var _CSS_='/Public/Home/css';
    </script>
<link rel="shortcut icon" href="/favicon.ico">
<link rel="stylesheet" type="text/css" href="/Public/Home/css/bootstrap.min.css" />
<link rel="stylesheet" type="text/css" href="/Public/Home/css/font-awesome.min.css" />
<link rel="stylesheet" type="text/css" href="/Public/Home/css/common.css" />
<link rel="stylesheet" type="text/css" href="/Public/Home/css/index.css" />
<script type="text/javascript" src="/Public/Home/js/jquery.min.js"></script>
<!--[if lt IE 9]>
    <link rel="stylesheet" type="text/css" href="/Public/Home/css/font-awesome-ie7.min.css" />
    <script type="text/javascript" src="/Public/Home/js/html5shiv.min.js"></script>
    <script type="text/javascript" src="/Public/Home/js/respond.min.js"></script>
    <![endif]-->
<!--[if lte IE 6]>
    <link rel="stylesheet" type="text/css" href="/Public/Home/css/fix-ie.css" />
    <script type="text/javascript" src="/Public/Home/js/bootstrap-ie.js"></script>
    <link rel="stylesheet" type="text/css" href="/Public/Home/css/bootstrap-ie6.min.css" />
    <![endif]-->

</head>
<body>
	<!-- 头部模块 S-->
<div class="headBox">
	<div class="bj1"></div>
	<div class="bj2">
		<div class="banner" style="background-image: url('/Public/Home/img/top_banner.jpg')"></div>
	</div>
	<div class="bj3"></div>
</div>
<!-- 头部模块 E-->
<!-- 导航模块 S-->
<div class="navBox">
	<div class="wrap992 clearfix">
		<div class="pull-left clearfix titleLeft">
			<span class="p1"></span>
			<span class="p2"><a href="/">乾隆大藏经·简体中文版</a></span>
			<span class="p3"></span>
		</div>
		<div class="pull-left nav hidden-xs">
			<ul class="clearfix">
			
									<li><i></i><a href="/Index/adv.html">网站公告</a></li>
							
									<li><i></i><a href="http://www.bskk.com/forum-170-1.html">大藏经校勘 </a></li>
							
									<li><i></i><a href="http://www.bskk.com/">地藏论坛</a></li>
							
									<li><i></i><a href="http://www.dzzc.com/">地藏占察网</a></li>
											

			</ul>
		</div>
	</div>
</div>
<div class="bj4"></div>
<!-- 导航模块 E-->
	
	<!-- 中间内容 S-->
	<div class="contnetBox wrap992">
		<div class="ztBox clearfix">
			<div class="zTop left pull-left"></div>
			<div class="zTop right pull-right"></div>
		</div>
		<div class="content clearfix js_hight">
			<div class="cBox left pull-left"></div>
			<div class="cBox right pull-right"></div>
			<div class="middle clearfix">
				<div class="detail_title">
					<div class="title1">
						<span class="w30 text-left">大乘宝积部·第35部</span>

						<span class="w40 text-center">佛说优填王经</span>	
						

						<span class="w30 text-right">西晋沙门释法炬译</span>
					</div>  
					
				</div>
								<h3 class="title2">佛说优填王经</h3>
				<p style="line-height:200%;">三经合卷<br>  佛说优填王经<br>  佛说须摩提经<br>  佛说须摩提菩萨经<br><br>　　 闻如是：一时，佛在拘深国，国王号曰优填。拘深国有逝心，名摩因提，生女端正华色，世间少双。父睹女容一国希有，名曰无比。邻国诸王，群僚豪姓靡不娉焉。父答曰：“若有君子容与女齐，吾其应之。” <br>　　 佛时行在其国，逝心睹佛三十二相、八十种好，身色紫金巍巍堂堂光仪无上，心喜而曰：“吾女获匹。”归语其妻曰：“吾为无比得婿，促庄饰女将往也。”夫妻共服饰，其女步摇华光，珠玑璎珞庄饰光国，夫妻共将女至佛所。 <br>　　 妻道见佛迹相好之文光彩之色，非世所有，知为天尊，谓其夫曰：“此人足迹文理乃尔，非世所闻，斯将非凡，必自清净无复淫欲，将不取吾女，无自辱也。” <br>　　 夫曰：“何以知其然？” <br>　　 妻因说偈言： <br>　　 “淫人曳踵行， 恚者敛指步， <br>　　　 愚者足蹴地， 斯迹天人尊。” <br>　　 逝心曰：“非尔女人所知，汝不乐者便自还归。”乃自将女往诣佛所，稽首佛足白佛言：“大人勤劳教授，身无供养，有是粗女愿给箕帚。” <br>　　 佛言：“汝以女为好耶？” <br>　　 答曰：“生得此女，颜容实好，世间无双，诸国王豪姓多有求者不以应之。窃见大人光色巍巍非世所见，贪得供养故，宜自归耳！” <br>　　 佛言：“此女之好为著何许？” <br>　　 逝心曰：“从头至足周遍观之无不好也。” <br>　　 佛言：“惑哉肉眼！吾观之从头至足无一好耶！若头上有发，但是毛象马之尾亦皆尔也。发下有髑髅，但是骨屠家猪头骨亦尔也。头中有脑者，如泥腥臊逆鼻。下之著地莫能蹈者，目者是胞决之纯汁，鼻中有涕，口但有唾，腹藏肝肺皆亦腥臊，肠胃膀胱但成屎尿腐臭难论，腹为韦囊裹诸不净，四支手足骨骨相拄筋连皮韬，但恃气息以动作之。譬若木人机关作之，既毕解剥其体，节节相离，手足狼藉，人亦如是，有何等好而云少双？昔者吾在贝多树下，第六魔天王庄饰三女，颜容华色天中无比，非徒此论，欲以坏吾道意。我为说身中秽恶，即皆化成老母，形坏不复惭愧而去。今是屎囊，欲何所恋？急将还去，吾不取也。” <br>　　 逝心闻佛所说，忽然惭耻无辞复言，又白佛言：“若仁不取者，更以妻优填王可乎不？”佛不答焉。 <br>　　 逝心即送女与优填王。王获女大悦，拜父为太傅，为女与宫伎乐千人以给侍之。王正后师事佛，得须陀洹道。此女谮之于王，王惑其言以百箭射其后，后见箭不惧都无恚怒，一意念佛慈心长跪向王，箭皆绕后三匝还住王前。百箭皆尔，王乃自惊怅然而惧，即驾白象金车驰诣佛所。未到下车，辟从步进，稽首佛足，长跪自陈曰：“吾有重咎在三尊，所以彼淫妖从欲兴邪，于佛圣众每一恶念，以箭百枚射佛弟子，如事陈之睹之心惧。唯佛至真无量之慈，白衣弟子慈力乃尔，岂况无上正真佛乎！我今首过归命三尊，唯佛弘慈原赦其咎。” <br>　　 佛笑曰：“善哉！王觉恶悔过，此明人行也，吾受王善意。”王稽首，如是至三，佛亦三受之。 <br>　　 王又头面著地，退就坐曰：“禀气凶顽，忿戾自恣，无忍辱心，三毒不除恶行快意，顺女妖邪不知其恶，自惟寿终必入地狱。愿佛加哀，广说女恶魑魅之态，入其罗网鲜能自拔，吾闻其祸必以自戒国民巨细得以改操。” <br>　　 佛言：“用此为问,具说余义。” <br>　　 王曰：“余事异日说之不晚，女乱惑意凶祸之大，不闻其祸何缘远之？愿佛具为吾释地狱之变及女人之秽。” <br>　　 佛言：“具听！男子有淫之恶却睹女妖。” <br>　　 王曰：“善！愿受明教。” <br>　　 佛言：“具听！男子有四恶急所，当知世有淫夫，恒想睹女思闻妖声，远舍正法疑真信邪，淫网所缠没在盲冥，为欲所使如奴畏主，贪乐女色不觉九孔恶露之臭秽，浑沌欲中如猪处溷不觉其臭，快以为安不计后当在无择之狱受痛无极，注心在淫溢其涕唾玩其脓血，珍之如玉甘之如蜜，故曰欲态之士，此为一恶态也。又亲之养子怀妊生育，稚得长大勤苦难论，到子成人，擢家竭财，膝行肘步，因媒表情致彼为妻，若在异域寻而追之，不问远近不避勤苦，注意在淫捐忘亲老，既得为妻贵之如宝，欲私相娱乐恶见父母，信其妖言，或致斗讼不惟身所从生，辜亲无量之恩，斯谓二恶态也。又人处世勤苦疲劳，躬自致财本有诚信，敬道之意尊戴沙门，梵志之心觉世非常布施为福，取妻之后，情惑淫欲愚蔽自拥，背真向邪专由女色，若有布施之意，虽欲发言相呼女色，绝清净行更成小人，不识佛经之重诫、祸福之归，苟为淫色投身罗网，必堕恶道终而不改，斯谓三恶态也。又为人子不惟养恩，治生致财不以养亲，但以东西广求淫路，怀持宝物招人妇女，或杀六畜淫祀鬼神，饮酒歌舞合会之后，互求方便更相招呼，以遂奸情，及其获偶，喜无以喻，淫结缚著无所复识，当尔之时唯此为乐，不觉恶露之臭秽、地狱之苦痛，一则可笑，二则可畏，譬若狂笑不知其非，斯谓四恶态也。” <br>　　 佛言：“男子有是四恶用堕三塗，当审远此能免苦耳！复听说女人之恶。”佛便说偈言： <br>　　 “已为欲所使， 放意不能安， <br>　　　 习施于非法， 将何以为贤？ <br>　　　 欲为畜生行， 以欲还自殃， <br>　　　 溷虫在臭中， 不知为处难。 <br>　　　 如虫在冥中， 不知东以西， <br>　　　 结著于淫欲， 恶此亦虫论。 <br>　　　 淫既不见道， 日夜种罪根， <br>　　　 现世君臣乱， 上下为迷昏。 <br>　　　 王法为错乱， 正法为迷焚， <br>　　　 农夫舍常业， 贾人为弥连。 <br>　　　 现世更牢狱， 死复入太山， <br>　　　 当受百种毒， 其痛难可言。 <br>　　　 洋铜灌其口， 山车笮其身， <br>　　　 此辈有百数， 难可一一陈。 <br>　　　 常在三恶道， 宛转如车轮， <br>　　　 若世时有佛， 而已不得闻。 <br>　　　 女人最为恶， 难与为因缘， <br>　　　 恩爱一缚著， 牵人入罪门。 <br>　　　 女人何为好？ 但是屎尿囊！ <br>　　　 何不谛系视， 为此而狂荒。 <br>　　　 其内甚臭秽， 外为严饰容， <br>　　　 家有含毒蝎， 剧如蛇以龙。 <br>　　　 譬如锦韬矛， 罗縠裹锋铓， <br>　　　 愚者睹其表， 玩之以自殃。 <br>　　　 智者觉而舍， 痴者致死伤， <br>　　　 淫欲亦如是， 抱刃以自丧。 <br>　　　 睹新即厌故， 所乐亦无常， <br>　　　 言为刀斧截， 笑为荆以棘。 <br>　　　 内怀臭秽毒， 饰外以华香， <br>　　　 痴人贪其味， 不惟后受殃。 <br>　　　 譬若鸩毒乐， 以和甘露浆， <br>　　　 所向无不坏， 饮之皆仆僵。 <br>　　　 亦如薪得火， 草木被重霜， <br>　　　 睹表不计里， 是为最非祥。 <br>　　　 女毒甚于是， 草乃见形伤， <br>　　　 绝欲以求道， 故有淫欲情。 <br>　　　 其形甚易见， 痴人情不绝， <br>　　　 罗网四面张， 去道如丝发。 <br>　　　 人本清净种， 如鱼处深渊， <br>　　　 智者乃自觉， 著网不得还。 <br>　　　 欲网甚于是， 结缚甚欲坚， <br>　　　 投身置荆棘， 可得脱其身。 <br>　　　 譬若饥猿猴， 望见熟甘果， <br>　　　 专心投色欲， 是辈百向堕。 <br>　　　 亦如鱼食钩， 飞蛾入灯火， <br>　　　 愚者见欢喜， 不惟后受祸。” <br>　　 佛说如是，优填王欢喜即以头面著地，白佛言：“实从生以来，不闻女人之恶乃尔！男子勃乱随之堕罪，但不知故不断心意。从今已后终身自悔，归命三尊不敢复犯。”为佛作礼，欢喜而去。<br></p>
				
				<!-- 上下部翻页 S-->
				<div class="page_box">

													<div class="down">
						<span>下一部:</span>
						<a href="/Home/Index/detail/id/18.html">
												乾隆大藏经·大乘般若部·大般若波罗蜜多经六百卷(11-20)
												</a>
					</div>
								<!-- 编辑记录-->
				<h3></h3>
				<a target="_blank" href="/Index/edit_details/id/1506.html" style="margin-left:320px;margin-top:5px">编辑记录</a>
				</div>

			</div>
		</div>

				

		<div class="zbBox clearfix">
			<div class="zBottom left pull-left"></div>
			<div class="zBottom right pull-right"></div>
			<div class="retureTop">
				<span onclick="returnTop();"><img src="/Public/Home/img/top.jpg" style="width:20px; height:9px;padding-right:6px">TOP</span>
			</div>
		</div>
	</div>
	<!-- 中间内容 E-->

	<!-- 页脚 S-->
<div class="footerBox">
	<div class="bj5"></div>
	<p>
	【乾隆大藏经 www.bskk.net】分享佛典智慧 实现幸福人生	</p>
</div>
<!-- 页脚 E-->
<script type="text/javascript">
	var h=$('.js_hight').height();
	$('.cBox').height(h);
	$(window).resize(function(){
		var h=$('.js_hight').height();
		$('.cBox').height(h);
	})
	//返回顶部
	function returnTop(){
		var speed=1000;//滑动的速度
	    $('body,html').animate({ scrollTop: 0 }, speed);
	    return false;
	}
</script>

	<!-- 页脚 E-->
	<script type="text/javascript">
		var h=$('.js_hight').height();
		$('.cBox').height(h);
		$(window).resize(function(){
			var h=$('.js_hight').height();
			$('.cBox').height(h);
		})
		//返回顶部
		function returnTop(){
			var speed=1000;//滑动的速度
		    $('body,html').animate({ scrollTop: 0 }, speed);
		    return false;
		}
	</script>
	
<div style="display: none;">
	
</div>

</body>
</html>