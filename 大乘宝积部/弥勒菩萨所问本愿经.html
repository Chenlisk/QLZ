<!DOCTYPE html>
<html>
<head>
<meta name="renderer" content="webkit">
<meta http-equiv="Content-Type" content="text/html; charset=utf-8" />
<meta name='viewport'
	content="width=device-width,initial-scale=1,maximum-scale=1,user-scalable=no">
<meta http-equiv="X-UA-Compatible" content="IE=edge,Chrome=1" />
<meta http-equiv="X-UA-Compatible" content="IE=9" />


<title>弥勒菩萨所问本愿经 | 乾隆大藏经-地藏论坛</title>
<meta name="keywords" content="" />
<meta name="description" content="" />
<script>
    var _ROOT_='';
    var _STATIC_='/Public/static';
    var _PLUGIN_='__PLUGIN__';
    var _JS_='/Public/Home/js';
    var _IMG_='/Public/Home/img';
    var _CSS_='/Public/Home/css';
    </script>
<link rel="shortcut icon" href="/favicon.ico">
<link rel="stylesheet" type="text/css" href="/Public/Home/css/bootstrap.min.css" />
<link rel="stylesheet" type="text/css" href="/Public/Home/css/font-awesome.min.css" />
<link rel="stylesheet" type="text/css" href="/Public/Home/css/common.css" />
<link rel="stylesheet" type="text/css" href="/Public/Home/css/index.css" />
<script type="text/javascript" src="/Public/Home/js/jquery.min.js"></script>
<!--[if lt IE 9]>
    <link rel="stylesheet" type="text/css" href="/Public/Home/css/font-awesome-ie7.min.css" />
    <script type="text/javascript" src="/Public/Home/js/html5shiv.min.js"></script>
    <script type="text/javascript" src="/Public/Home/js/respond.min.js"></script>
    <![endif]-->
<!--[if lte IE 6]>
    <link rel="stylesheet" type="text/css" href="/Public/Home/css/fix-ie.css" />
    <script type="text/javascript" src="/Public/Home/js/bootstrap-ie.js"></script>
    <link rel="stylesheet" type="text/css" href="/Public/Home/css/bootstrap-ie6.min.css" />
    <![endif]-->

</head>
<body>
	<!-- 头部模块 S-->
<div class="headBox">
	<div class="bj1"></div>
	<div class="bj2">
		<div class="banner" style="background-image: url('/Public/Home/img/top_banner.jpg')"></div>
	</div>
	<div class="bj3"></div>
</div>
<!-- 头部模块 E-->
<!-- 导航模块 S-->
<div class="navBox">
	<div class="wrap992 clearfix">
		<div class="pull-left clearfix titleLeft">
			<span class="p1"></span>
			<span class="p2"><a href="/">乾隆大藏经·简体中文版</a></span>
			<span class="p3"></span>
		</div>
		<div class="pull-left nav hidden-xs">
			<ul class="clearfix">
			
									<li><i></i><a href="/Index/adv.html">网站公告</a></li>
							
									<li><i></i><a href="http://www.bskk.com/forum-170-1.html">大藏经校勘 </a></li>
							
									<li><i></i><a href="http://www.bskk.com/">地藏论坛</a></li>
							
									<li><i></i><a href="http://www.dzzc.com/">地藏占察网</a></li>
											

			</ul>
		</div>
	</div>
</div>
<div class="bj4"></div>
<!-- 导航模块 E-->
	
	<!-- 中间内容 S-->
	<div class="contnetBox wrap992">
		<div class="ztBox clearfix">
			<div class="zTop left pull-left"></div>
			<div class="zTop right pull-right"></div>
		</div>
		<div class="content clearfix js_hight">
			<div class="cBox left pull-left"></div>
			<div class="cBox right pull-right"></div>
			<div class="middle clearfix">
				<div class="detail_title">
					<div class="title1">
						<span class="w30 text-left">大乘宝积部·第51部</span>

						<span class="w40 text-center">弥勒菩萨所问本愿经</span>	
						

						<span class="w30 text-right">西晋三藏竺法护译</span>
					</div>  
					
				</div>
								<h3 class="title2"></h3>
				<p style="line-height:200%;">　　闻如是：一时，佛游于披祇国，妙华山中恐惧树间鹿所聚处，与大比丘众俱。比丘五百人，一切贤圣，神通已达，悉尊比丘，其名曰：贤者了本际、贤者马师、贤者和波、贤者大称、贤者贤善、贤者离垢、贤者具足、贤者牛呞、贤者鹿吉祥、贤者优为迦叶、贤者那翼迦叶、贤者迦翼迦叶、贤者大迦叶、贤者所说、贤者所著、贤者面王、贤者难提、贤者和难、贤者罗云、贤者阿难，如是之比丘五百比丘。复有菩萨如弥勒等五百人，其名曰：增意菩萨、坚意菩萨、辩积菩萨、光世音菩萨、大势至菩萨、英吉祥菩萨、软吉祥菩萨、神通华菩萨、空无菩萨、喜信净菩萨、根土菩萨、称土菩萨、柔软音响菩萨、净土菩萨、山积菩萨具足菩萨、根吉祥菩萨，如是等菩萨五百人。　<br>　　尔时，弥勒菩萨从座起，整衣服，长跪叉手，白佛言：“愿欲有所问，唯天中天听者乃敢问。” <br>　　佛告弥勒菩萨：“我常听所问，便问在所欲，如来当随其所欲，而遣之令心欢喜。” <br>　　于是弥勒菩萨得听所问，踊跃欢喜白世尊言：“菩萨有几法行，背弃诸恶道不随恶知识中？” <br>　　佛告弥勒菩萨：“善哉！善哉！弥勒，菩萨多所哀念，多所安隐，愍伤诸天及人，乃能发意问如来如此之义。谛听！当思念之。”<br>　　弥勒即言：“唯然，世尊。”受教而听。 <br>　　佛言：“弥勒，菩萨有一法行，弃诸恶道不堕恶知识中。何谓为一？谓寂静平等道意，是为一法。” <br>　　佛语弥勒：“菩萨复有二法行，弃诸恶道不堕恶知识中。何等为二？一者、住于定无所起，二者、方便别诸所见。是为二法。” <br>　　佛语弥勒：“菩萨复有三法行，弃诸恶道不堕恶知识中。何等为三？一者、得大哀法，二者、知于空无所习，三者、所知无所念。是为三法。” <br>　　佛语弥勒：“菩萨复有四法行，弃诸恶道不堕恶知识中。何等为四？一者、立于戒，二者、于一切法无所疑，三者、乐处闲居，四者、等观。是为四法。” <br>　　佛语弥勒：“菩萨复有五法行，弃诸恶道不堕恶知识中。何等为五？一者、常立德义，二者、不求他人长短，三者、自省身行，四者、常乐于法，五者、不自念身常救他人。是为五法。” <br>　　佛语弥勒：“菩萨复有六法行，弃诸恶道不堕恶知识中。何等为六？一者、不悭贪，二者、除弊恶之心，三者、无愚痴，四者、无粗言，五者、其意如虚空，六者、以空为舍。是为六法。” <br>　　佛语弥勒：“菩萨复有七法行，弃诸恶道不堕恶知识中。何等为七？一者、有善权之意，二者、能分别于诸法宝，三者、常精进，四者、常当欢悦，五者、得于信忍，六者、善解定意，七者、总智慧明。是为七法。” <br>　　佛语弥勒：“菩萨复有八法行，弃诸恶道不堕恶知识中。何等为八？一者、得直见，二者、直念，三者、直语，四者、直活，五者、直业，六者、直方便，七者、直意，八者、直定。是为八法。” <br>　　佛语弥勒：“菩萨复有九法行，弃诸恶道不堕恶知识中。何等为九？一者、菩萨已脱于欲远离诸恶，不善之法无有想念，已得寂定欢喜，行第一一心；二者、已除想念，内意为寂其心为一，无想无行便得定意，心为欢悦，行第二一心；三者、离欢喜观常为寂定，身得安隐如诸圣贤，所说所观心意无起，行第三一心；四者、苦乐已断，欢悦忧戚皆悉为止，所观无苦无乐其意清净，得第四一心；五者、过于色想；六者、无复说想；七者、不复念种种想，悉入无央数虚空慧；八者、皆过无央数虚空慧，入无量诸识识知之行；九者、皆过诸识知之慧，无复有无之想，皆过诸无识之慧，便入有想无想之行，悉过有想无想之行，不见想得寂定三昧。是为九法。” <br>　　佛语弥勒：“菩萨复有十法行，弃诸恶道不堕恶知识中。何等为十？一者、得金刚三昧；二者、所住处有所进益；三者、得善权教授三昧；四者、得有念无念御度三昧；五者、得普遍世间三昧；六者、得于苦乐平等三昧；七者、得宝月三昧；八者、得月明三昧；九者、得照明三昧；十者、得二寂三昧，于一切诸法具足。弥勒，是为菩萨十法行，弃诸恶道不堕恶知识中。” <br>　　于是弥勒菩萨以偈赞佛： <br>    “世尊本布施，妻子及饮食，　　　<br>    头目无所惜，佛德度无极。　　　<br>    护禁无所犯，如鹖爱其毛，　　　<br>    奉戒无与等，功德度无极。　　　<br>    已现于忍力，悉等诸苦乐，　　　<br>    忍辱为大势，佛德度无极。　　　<br>    已了精进力，无上德对害，　　　<br>    精进为大志，勤德度无极。　　　<br>    已断一切恶，导师乐一心，　　　<br>    大慧寂为力，佛净度无极。　　　<br>    清净慧自在，自然无所起，　　　<br>    智慧常第一，佛明度无极。　　　<br>    慧降魔官属，树下得大智，　　　<br>    上义离诸秽，佛力降伏魔。　　　<br>    世尊转法轮，大身师子吼，　　　<br>    恐伏诸外道，佛慧度彼德。　　　<br>    色妙无与等，戒德及智慧，　　　<br>    精进度诸岸，佛道过众德。　　　<br>    难譬不可喻，无上大智慧，　　　<br>    常讲诸法宝，光明导御众。” <br>　　尔时，贤者阿难白佛言：“未曾有！世尊，是弥勒菩萨所愿具足，说法无缺减，讲法字句平等，所说法句无所缚著，讲经竟无乱。” <br>　　佛言：“如是，如是，阿难，如其所云，弥勒菩萨辩才具足，所说经法无所缺减。” <br>　　佛言：“阿难，弥勒菩萨不独以偈赞我。乃往过世千无央数劫，尔时有佛，号炎光具响作王如来、无所著、等正觉，今有在成慧行、安定世间父、无上士、道法御、天上天下尊、佛天中天。尔时，有慧梵志长者子，名曰贤行，从园观出，遥见如来经行身色光明无央数变，见已心念：‘甚善未曾有也！如来之身不可思议，巍巍如是，光色妙好，威神昭昭，吉祥之德以为庄饰。愿令我后当来之世，得身具足如是光色威神昭昭，吉祥之德而自庄饰。’作是愿已，便身伏地心念言：‘审我当来之世得法身，若如来无所著等正觉者，如来当过我身上。’于时世尊炎光具响作王如来，知贤行长者子梵志心之所念，便过其身上。过越其上已，便得不起法忍。于是佛还顾告侍者言：‘我所以过长者子梵志贤行身上，即时令得不起法忍，眼能洞视，耳能彻听，知他人心中所念，自知所从来生，身能飞行神通具足。’佛适过梵志贤行身上，便达众智，五通具足无所亡失，即以偈赞佛： <br>     “人中尊无与等，往来世到十方 　　　　<br>     唯志道过诸行，愿稽首觉导师。　　　　<br>     以过诸世间眼，及摩尼火炎光，　　　　<br>     佛光明为最上，愿稽首觉导师。　　　　<br>     如师子一鸣吼，诸小兽无不伏，　　　　<br>     佛讲法亦如是，悉降伏诸异道。　　　　<br>     眉间相清且彻，威无量如积雪，　　　　<br>     其光明照三界，佛在世无与等。　　　　<br>     圣足下生相轮，其轮妙有千辐，　　　　<br>     此土地及山陵，不能动无上尊。’” <br>　　是时，佛告贤者阿难：“欲知尔时长者梵志贤行者？今弥勒菩萨是。” <br>　　贤者阿难即白佛言：“弥勒菩萨得不起忍久远乃尔，何以不速逮无上正真道最正觉耶？” <br>　　佛语阿难：“菩萨以四事不取正觉。何等为四？一者、净国土，二者、护国土，三者、净一切，四者、护一切。是为四事。弥勒菩萨本求佛时，以是四事故不取佛。” <br>　　佛言：“阿难，我本求佛时，亦欲净国土，亦欲净一切，亦欲护国土，亦欲护一切。弥勒发意先我之前四十二劫，我于其后乃发道意，此贤劫以大精进，超越九劫得无上正真之道成最正觉。” <br>　　佛告贤者阿难：“我以十事致最正觉。何等为十？一者、所有无所爱惜，二者、妻妇，三者、儿子，四者、头目，五者、手足，六者、国土，七者、珍宝财物，八者、髓脑，九者、血肉，十者、不惜身命。阿难，我以此十事疾得佛道。” <br>　　佛语阿难：“复有十事疾得佛道。何等为十？一者、以法立于戒德，二者、常行忍辱，三者、常行精进，四者、常一其心，五者、常行智慧度于无极，六者、不舍一切，七者、已得忍心等于一切，八者、不习空，九者、得空法忍，十者、得无想之法。阿难，我以此十事，自致得佛道。” <br>　　佛语贤者阿难：“我本求道时勤苦无数，乃得无上正真之道，其事非一。” <br>　　佛言：“阿难，乃过世时，有王太子，号曰一切现义，端正姝好，从园观而出道，见一人得疾困笃。见已有哀伤之心，问于病人：‘以何等药得疗卿病？’病人答曰：‘唯王身血得疗我病。’尔时，太子即以利刀，刺身出血以与病者，至心施与意无悔恨。” <br>　　佛语阿难：“尔时现义太子，即我身是。阿难，四大海水尚可斗量，我身血施不可称限。所以尔者？求正觉故。” <br>　　佛语贤者阿难：“乃往过世有王太子，号曰莲华王，端正姝好威神巍巍，从园观出游道。见一人身体病癞，见已即有哀念心，问于病人：‘以何等药疗于汝病？’病者答曰：‘得王身髓以涂我体，其病乃愈。’是时，太子即破身骨，以得其髓持与病者，欢喜惠施心无悔恨。尔时太子即我身是。” <br>　　佛语阿难：“四大海水尚可斗量，身髓布施不可称计！” <br>　　佛语贤者阿难：“乃往去世有王号曰月明，端正姝好威神巍巍，从宫而出道。见盲者贫穷饥饿随道乞丐，往趣王所而白王言：‘王独尊贵安隐快乐，我独贫穷加复眼盲。’尔时，月明王见此盲人哀之泪出，谓于盲者：‘有何等药得愈卿病？’盲者答曰：‘唯得王眼能愈我病，眼乃得视。’尔时，王月明自取两眼施与盲者，其心静然无一悔意。月明王者，即我身是。” <br>　　佛言：“须弥山尚可秤知斤两，我眼布施不可称计！” <br>　　佛语贤者阿难：“弥勒菩萨本求道时，不持耳鼻、头目手足、身命珍宝、城邑妻子及以国土布施与人以成佛道，但以善权方便安乐之行，得致无上正真之道。” <br>　　阿难白佛：“弥勒菩萨以何善权得致佛道？” <br>　　佛言：“阿难，弥勒菩萨，昼夜各三正衣束体，下膝著地，向于十方说此偈言：<br>    “‘我悔一切过，劝助众道德，　　　　<br>    归命礼诸佛，令得无上慧。’” <br>　　佛语贤者阿难：“弥勒菩萨以是善权，得无上正真之道最正觉。阿难，弥勒菩萨求道本愿：‘使其作佛时，令我国中人民，无有诸垢瑕秽，于淫怒痴不大，殷勤奉行十善，我尔乃取无上正觉。’” <br>　　佛语阿难：“后当来世人民，无有垢秽奉行十善，于淫怒痴不以经心，正于尔时，弥勒当得无上正真之道成最正觉。所以者何？弥勒菩萨本愿所致。” <br>　　佛语贤者阿难：“我本求菩萨道时，欲护一切悉令得净，处于五浊淫怒痴中乐在生死。所以者何？是诸人民多为非法，以非为是，奉行邪道转相贼害，不孝父母心常念恶，恶意向兄弟妻息眷属及他人，轻易师和尚，常犯男女垢展转相食啖，愿处是时世于中得为佛！若郡国丘聚县邑，但说众恶转相贼害，瓦石相击杖相挝扑，便共聚会转相骂詈，自还其舍设置饭食，以毒著中欲害他人，起想垢浊转起诽谤，伏匿过恶还相发露无复善意。” <br>　　佛言：“阿难，我以大哀普念一切，为此辈人，现作佛事在于世间讲说经法。” <br>　　贤者阿难闻佛说此，即白佛言：“未曾有！是天中天如来等正觉，能至勤苦普弘大意，调御弊恶令得成就，为除重担具足法宝，为此辈人说其经法。” <br>　　佛言：“如是，阿难，如汝所言，佛能忍此尔，乃应如来等正觉。教化刚强为除众冥，用佛法德具足之故，乃为此人说其经法。” <br>　　阿难白佛言：“我闻如来坚重精进等心如是，衣毛为竖。此经名为何等？云何奉行？” <br>　　佛言：“阿难，此经名为《本愿当持慈氏本行弥勒所问》，当善持之。” <br>　　佛说经已，弥勒菩萨，贤者阿难、贤者大迦叶、诸大弟子，及众菩萨，一切会者，诸天、龙、神、乾沓和、世间人，闻经欢喜，前为佛作礼。</p>
				
				<!-- 上下部翻页 S-->
				<div class="page_box">

													<div class="down">
						<span>下一部:</span>
						<a href="/Home/Index/detail/id/18.html">
												乾隆大藏经·大乘般若部·大般若波罗蜜多经六百卷(11-20)
												</a>
					</div>
								<!-- 编辑记录-->
				<h3></h3>
				<a target="_blank" href="/Index/edit_details/id/465.html" style="margin-left:320px;margin-top:5px">编辑记录</a>
				</div>

			</div>
		</div>

				

		<div class="zbBox clearfix">
			<div class="zBottom left pull-left"></div>
			<div class="zBottom right pull-right"></div>
			<div class="retureTop">
				<span onclick="returnTop();"><img src="/Public/Home/img/top.jpg" style="width:20px; height:9px;padding-right:6px">TOP</span>
			</div>
		</div>
	</div>
	<!-- 中间内容 E-->

	<!-- 页脚 S-->
<div class="footerBox">
	<div class="bj5"></div>
	<p>
	【乾隆大藏经 www.bskk.net】分享佛典智慧 实现幸福人生	</p>
</div>
<!-- 页脚 E-->
<script type="text/javascript">
	var h=$('.js_hight').height();
	$('.cBox').height(h);
	$(window).resize(function(){
		var h=$('.js_hight').height();
		$('.cBox').height(h);
	})
	//返回顶部
	function returnTop(){
		var speed=1000;//滑动的速度
	    $('body,html').animate({ scrollTop: 0 }, speed);
	    return false;
	}
</script>

	<!-- 页脚 E-->
	<script type="text/javascript">
		var h=$('.js_hight').height();
		$('.cBox').height(h);
		$(window).resize(function(){
			var h=$('.js_hight').height();
			$('.cBox').height(h);
		})
		//返回顶部
		function returnTop(){
			var speed=1000;//滑动的速度
		    $('body,html').animate({ scrollTop: 0 }, speed);
		    return false;
		}
	</script>
	
<div style="display: none;">
	
</div>

</body>
</html>