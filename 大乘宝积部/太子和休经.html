<!DOCTYPE html>
<html>
<head>
<meta name="renderer" content="webkit">
<meta http-equiv="Content-Type" content="text/html; charset=utf-8" />
<meta name='viewport'
	content="width=device-width,initial-scale=1,maximum-scale=1,user-scalable=no">
<meta http-equiv="X-UA-Compatible" content="IE=edge,Chrome=1" />
<meta http-equiv="X-UA-Compatible" content="IE=9" />


<title>太子和休经 | 乾隆大藏经-地藏论坛</title>
<meta name="keywords" content="" />
<meta name="description" content="" />
<script>
    var _ROOT_='';
    var _STATIC_='/Public/static';
    var _PLUGIN_='__PLUGIN__';
    var _JS_='/Public/Home/js';
    var _IMG_='/Public/Home/img';
    var _CSS_='/Public/Home/css';
    </script>
<link rel="shortcut icon" href="/favicon.ico">
<link rel="stylesheet" type="text/css" href="/Public/Home/css/bootstrap.min.css" />
<link rel="stylesheet" type="text/css" href="/Public/Home/css/font-awesome.min.css" />
<link rel="stylesheet" type="text/css" href="/Public/Home/css/common.css" />
<link rel="stylesheet" type="text/css" href="/Public/Home/css/index.css" />
<script type="text/javascript" src="/Public/Home/js/jquery.min.js"></script>
<!--[if lt IE 9]>
    <link rel="stylesheet" type="text/css" href="/Public/Home/css/font-awesome-ie7.min.css" />
    <script type="text/javascript" src="/Public/Home/js/html5shiv.min.js"></script>
    <script type="text/javascript" src="/Public/Home/js/respond.min.js"></script>
    <![endif]-->
<!--[if lte IE 6]>
    <link rel="stylesheet" type="text/css" href="/Public/Home/css/fix-ie.css" />
    <script type="text/javascript" src="/Public/Home/js/bootstrap-ie.js"></script>
    <link rel="stylesheet" type="text/css" href="/Public/Home/css/bootstrap-ie6.min.css" />
    <![endif]-->

</head>
<body>
	<!-- 头部模块 S-->
<div class="headBox">
	<div class="bj1"></div>
	<div class="bj2">
		<div class="banner" style="background-image: url('/Public/Home/img/top_banner.jpg')"></div>
	</div>
	<div class="bj3"></div>
</div>
<!-- 头部模块 E-->
<!-- 导航模块 S-->
<div class="navBox">
	<div class="wrap992 clearfix">
		<div class="pull-left clearfix titleLeft">
			<span class="p1"></span>
			<span class="p2"><a href="/">乾隆大藏经·简体中文版</a></span>
			<span class="p3"></span>
		</div>
		<div class="pull-left nav hidden-xs">
			<ul class="clearfix">
			
									<li><i></i><a href="/Index/adv.html">网站公告</a></li>
							
									<li><i></i><a href="http://www.bskk.com/forum-170-1.html">大藏经校勘 </a></li>
							
									<li><i></i><a href="http://www.bskk.com/">地藏论坛</a></li>
							
									<li><i></i><a href="http://www.dzzc.com/">地藏占察网</a></li>
											

			</ul>
		</div>
	</div>
</div>
<div class="bj4"></div>
<!-- 导航模块 E-->
	
	<!-- 中间内容 S-->
	<div class="contnetBox wrap992">
		<div class="ztBox clearfix">
			<div class="zTop left pull-left"></div>
			<div class="zTop right pull-right"></div>
		</div>
		<div class="content clearfix js_hight">
			<div class="cBox left pull-left"></div>
			<div class="cBox right pull-right"></div>
			<div class="middle clearfix">
				<div class="detail_title">
					<div class="title1">
						<span class="w30 text-left">大乘宝积部·第46部</span>

						<span class="w40 text-center">太子和休经</span>	
						

						<span class="w30 text-right">僧祐录云安公录中失译师名今附西晋录</span>
					</div>  
					
				</div>
								<h3 class="title2">太子和休经</h3>
				<p style="line-height:200%;">　　佛在罗阅祇国耆阇崛山中，与菩萨万人，比丘僧千二百五十人，诸优婆塞、优婆夷，诸天王、梵、释及人民、鬼、神、龙，无央数共坐。阿阇世王太子，名为和休，与长者子五百人，各持金华伞盖，从罗阅国出行。与太子相随俱到佛所，各持伞盖上佛已，各叉手头面著地，为佛作礼却住佛前。<br>　　太子白佛言：“何因缘菩萨得端正？何因缘不入女人腹中而生莲华中？何因缘能知前世宿命？愿佛加大恩，当为我分别说之。” <br>　　佛告太子：“菩萨忍辱不瞋怒者，后世生为人端正。菩萨不淫泆不与女人交通者，后世生不入女人腹中，便于莲华中化生。菩萨喜持经戒教人，后世生便自知宿命无央数世之事。” <br>　　太子白佛言：“何因缘菩萨有三十二相？何因缘有八十种好？何因缘人民见佛身形，视之无厌极？” <br>　　佛告太子：“本为菩萨时，好布施与人，在所求索欲得衣服、饮食、金银珍宝、车马、奴婢妻子、肌肉头目，皆不逆人无所贪惜，用是故得三十二相。菩萨慈心哀念人民蜎飞蠕动之类，如视赤子，欲念度脱，用是故得八十种好。菩萨见怨家如视父母，其心适等无有异，用是故人民见佛身形，视之无厌极。” <br>　　太子白佛言：“何因缘菩萨知深经智慧？何因缘知三昧安隐？何因缘佛所语皆使人闻者皆欢喜耶？” <br>　　佛告太子：“菩萨喜书经讽诵学说，用是故知深经智慧。菩萨常好定意心安，用是故得三昧安隐。菩萨所语皆至诚不欺诒人，用是故所语诚信，人闻者皆欢喜。” <br>　　太子白佛言：“何因缘菩萨身所行、口所言、心所念皆净洁？何因缘魔不能得其便？何因缘众人不敢诽谤佛经道，不敢诽谤比丘僧？” <br>　　佛告太子：“菩萨喜侍佛、喜经道、喜比丘僧，用是故得净洁。菩萨昼夜经行精进，用是故魔不能待其便。菩萨所语皆至诚不欺，用是故人民不敢诽谤佛经道，不敢诽谤比丘僧。” <br>　　太子白佛言：“何因缘菩萨得寿命长？何因缘得无病？何因缘家中皆和顺相重，不令他人别离？” <br>　　佛告太子：“菩萨慈心不杀生，用是故后生得寿命长。菩萨不持刀仗恐怖人，用是故后世生得无病。菩萨见人有斗变，喜行救解令和合，用是故后世生，人不别离。” <br>　　太子白佛言：“何因缘菩萨易得财物富有不难？何因缘不亡财物人不劫盗？何因缘得尊者豪贵耶？” <br>　　佛告太子：“菩萨智黠不愚痴，用是故得大富不难。菩萨喜布施不贪惜余者，不亡财物，见人富乐得钱财不嫉妒，用是故得为尊者。菩萨不杀不自贡高，用是故得为豪尊贵。” <br>　　太子白佛言：“何因缘菩萨得天眼洞视？何因缘天耳彻听？何因缘得知世间生死所趣善恶耶？” <br>　　佛告太子：“菩萨喜于佛寺中燃灯，用是故得天眼洞视。菩萨喜持倡妓乐佛寺中，用是故天耳彻听。菩萨入三昧得禅，用是故知世间生死所趣善恶。” <br>　　太子白佛言：“何因缘菩萨得飞行四神足念？何因缘菩萨得念前世无央数劫之事？何因缘菩萨得佛便绝命？” <br>　　佛告太子：“菩萨布施持车马及与骡驴骆驼、履屣与人，用是故得飞行四神足。菩萨喜念诸佛三昧神足，从学喜教人，用是故得念前世无央数劫之事。菩萨得佛意无所著，用是故便般泥洹绝命。” <br>　　太子白佛言：“菩萨何因缘豫治佛国？何因缘豫知后世得比丘僧？何因缘得光明遍照十方？” <br>　　佛告太子：“菩萨常多愿，用是故豫治佛国。菩萨布施与人民喜教人，行六波罗蜜经，用是故得比丘僧。菩萨持七宝物作伞盖上佛及佛寺，用是故得光明遍照十方。” <br>　　佛为太子分别说是事，太子甚大欢喜，及五百长者子皆大欢喜。<br>　　太子白佛言：“我后世，佛所说我悉受行皆当具足。” <br>　　佛大笑，口中五色光出悉照十方。弥勒菩萨起前，长跪叉手白佛言：“佛不妄笑，何因缘五色光出悉照十方耶？” <br>　　佛告弥勒菩萨：“听我说之！太子和休及五百长者子，前世供养百亿佛，皆行菩萨道。乃前世提和竭罗佛时，是五百人皆我弟子所教。后世悉当得共会，供养六亿佛，却后一劫，劫名为摩诃波罗蜜，共会一劫中，五百人前后皆同一字，名为若那颈头陀那。后作佛时，其国土当如阿弥陀佛国。国中菩萨往来飞行者、变化者，皆如阿弥陀佛国中诸菩萨。人闻是经，皆当生阿弥陀佛国作菩萨，如文殊师利菩萨三摩提钵菩萨。后世作佛者，当如阿弥陀佛。” <br>　　说经已，太子和休及五百长者子，诸菩萨、比丘僧、比丘尼、优婆塞、优婆夷，诸天、梵、人民、鬼、神、龙，皆大欢喜，前为佛作礼而去。</p>
				
				<!-- 上下部翻页 S-->
				<div class="page_box">

													<div class="down">
						<span>下一部:</span>
						<a href="/Home/Index/detail/id/18.html">
												乾隆大藏经·大乘般若部·大般若波罗蜜多经六百卷(11-20)
												</a>
					</div>
								<!-- 编辑记录-->
				<h3></h3>
				<a target="_blank" href="/Index/edit_details/id/1487.html" style="margin-left:320px;margin-top:5px">编辑记录</a>
				</div>

			</div>
		</div>

				

		<div class="zbBox clearfix">
			<div class="zBottom left pull-left"></div>
			<div class="zBottom right pull-right"></div>
			<div class="retureTop">
				<span onclick="returnTop();"><img src="/Public/Home/img/top.jpg" style="width:20px; height:9px;padding-right:6px">TOP</span>
			</div>
		</div>
	</div>
	<!-- 中间内容 E-->

	<!-- 页脚 S-->
<div class="footerBox">
	<div class="bj5"></div>
	<p>
	【乾隆大藏经 www.bskk.net】分享佛典智慧 实现幸福人生	</p>
</div>
<!-- 页脚 E-->
<script type="text/javascript">
	var h=$('.js_hight').height();
	$('.cBox').height(h);
	$(window).resize(function(){
		var h=$('.js_hight').height();
		$('.cBox').height(h);
	})
	//返回顶部
	function returnTop(){
		var speed=1000;//滑动的速度
	    $('body,html').animate({ scrollTop: 0 }, speed);
	    return false;
	}
</script>

	<!-- 页脚 E-->
	<script type="text/javascript">
		var h=$('.js_hight').height();
		$('.cBox').height(h);
		$(window).resize(function(){
			var h=$('.js_hight').height();
			$('.cBox').height(h);
		})
		//返回顶部
		function returnTop(){
			var speed=1000;//滑动的速度
		    $('body,html').animate({ scrollTop: 0 }, speed);
		    return false;
		}
	</script>
	
<div style="display: none;">
	
</div>

</body>
</html>